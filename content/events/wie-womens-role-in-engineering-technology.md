---
title: WIE - Women's Role In Engineering & Technology
image: https://res.cloudinary.com/dk5dlrnv1/image/upload/v1617034447/events/158915795_2779393469038536_1248804513804434865_o.png_zwtrlh.png
date: 2021-03-09T17:28:25.836Z
links:
  youtube: https://youtu.be/c7M754QbDDw
  facebook: "#"
  slides: "#"
registrationLink: "#"
---
Mε αφορμή την ημέρα της γυναίκας (8 Μαρτίου) και στα πλαίσια του ΙEEE Greece Section Women In Engineering Week 2021, το IEEE Women In Engineering Affinity Group του IEEE Student Branch IHU Thessaloniki, διοργανώνει μια πολύ ενδιαφέρουσα εκδήλωση!

❓Θέμα: "Women's role in Engineering & Technology"

💁‍♀️Ομιλήτριες: Δρ.Κατερίνα Ασδρέ, Δρ.Αγάπη Μεσοδιακάκη

Λίγα βιογραφικά στοιχεία για τις ομιλήτριες:
Η Κατερίνα Ασδρέ είναι κάτοχος πτυχίου Πληροφορικής,
Μεταπτυχιακού Διπλώματος Ειδίκευσης στην Πληροφορική και
Διδακτορικού Διπλώματος του Τμήματος Πληροφορικής του
Πανεπιστημίου Ιωαννίνων. Είναι επίσης κάτοχος
Μεταπτυχιακού Διπλώματος Ειδίκευσης στη Διοίκηση και
Οργάνωση Εκπαιδευτικών Μονάδων, του Διεθνούς
Πανεπιστημίου της Ελλάδος. Ως εκπαιδευτικός υπηρέτησε σε
σχολεία της Δευτεροβάθμιας εκπαίδευσης από το 2000 καθώς
και τρία χρόνια με απόσπαση στο Τμήμα Πληροφορικής του
Πανεπιστημίου Ιωαννίνων. Από τον Ιούλιο του 2020 είναι
Ε.ΔΙ.Π. στο Τμήμα Μηχανικών Πληροφορικής και
Ηλεκτρονικών Συστημάτων της Σχολής Μηχανικών του
Διεθνούς Πανεπιστημίου της Ελλάδος.

Η Αγάπη Μεσοδιακάκη είναι Διπλωματούχος Ηλεκτρολόγος Μηχανικός και Μηχανικός Υπολογιστών του Εθνικού Μετσοβίου Πολυτεχνείου (ΕΜΠ). Με την ολοκλήρωση των σπουδών της απονεμήθηκε η υποτροφία "Marie-Curie Early-Stage-Researcher" και παράλληλα ξεκίνησε τις διδακτορικές σπουδές της στο Πολυτεχνείο της Καταλονίας (UPC) στη Βαρκελώνη, τις οποίες και ολοκλήρωσε με Άριστα τον Νοέμβριο του 2015. Η διδακτορική της διατριβή βραβεύτηκε ως μία από τις καλύτερες διατριβές του έτους. Κατά τη διάρκεια των διδακτορικών σπουδών, εργάστηκε στις εταιρείες Cassidian (Airbus Defense and Space group) στη Γαλλία και WEST Aquila srl στην Ιταλία. Τα επόμενα δύο χρόνια, εργάστηκε ως μεταπτυχιακή ερευνήτρια στο Πανεπιστήμιο του Karlstad (KAU) στη Σουηδία.
Από τον Ιανουάριο του 2018, εργάζεται ως μεταδιδακτορική ερευνήτρια στο Αριστοτέλειο Πανεπιστήμιο Θεσσαλονίκης (Α.Π.Θ.), ενώ από τον Σεπτέμβριο του 2020 ανήκει στο έκτακτο εκπαιδευτικό προσωπικό του τμήματος Μηχανικών Πληροφορικής και Ηλεκτρονικών Συστημάτων του ΔΙΠΑΕ. Κύριο αντικείμενο έρευνάς της είναι η βελτιστοποίηση ανάθεσης πόρων στα δίκτυα 5G, beyond 5G και 6G, ενώ έχει πάνω από 35 δημοσιεύσεις σε διακεκριμένα επιστημονικά περιοδικά και συνέδρια.
