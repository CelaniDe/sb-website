---
title: Καινοτομώντας με ένα Arduino - Panel Συζήτησης
image: https://res.cloudinary.com/dk5dlrnv1/image/upload/v1621689065/events/173630913_4401495326547234_2007863531445012343_n.jpg_qmenp2.jpg
date: 2021-04-17T09:00:25.939Z
links:
  youtube: "#"
  facebook: https://www.facebook.com/events/1185701188526670/
  slides: "#"
registrationLink: "#"
---
IEEE IHU Thess Goes Online!

![❓](https://static.xx.fbcdn.net/images/emoji.php/v9/t4c/1/16/2753.png)Πώς μπορώ να καινοτομήσω με μία απλή πλακέτα Arduino; Ποιες είναι οι γνώσεις που χρειάζονται για να παράξει αξία ένας φοιτητής, και υπάρχει αυτή η προοπτική στο μυαλό τους; 

Το Σάββατο ![📅](https://static.xx.fbcdn.net/images/emoji.php/v9/t7e/1/16/1f4c5.png) 17/4, στις 12:00, το IEEE IHU Thessaloniki Student Branch διοργανώνει ένα ανοιχτό πάνελ συζήτησης με τη συμμετοχή δύο εξαιρετικών καθηγητών, με σκοπό να απαντηθούν αυτές και πολλές άλλες ερωτήσεις γύρω από το θέμα και να προκύψει ένας εποικοδομητικός διάλογος με τη ![🙋‍♂️](https://static.xx.fbcdn.net/images/emoji.php/v9/tac/1/16/1f64b_200d_2642.png) συμβολή όλων σας!

Λίγα λόγια για τους συμμετέχοντες στο panel:

Ο Θεοδόσιος Σαπουνίδης γεννήθηκε στη Θεσσαλονίκη και μεγάλωσε στον Πειραιά. Έλαβε τον τίτλο του Ηλεκτρονικού Μηχανικού ΤΕ και στην συνέχεια δίπλωμα του Ηλεκτρολόγου Μηχανικού και Μηχανικού Ηλεκτρονικών Υπολογιστών από την Πολυτεχνική Σχολή του ΑΠΘ. Συνέχισε τις σπουδές του στο Τμήμα Πληροφορικής του ΑΠΘ όπου έλαβε μεταπτυχιακό δίπλωμα στην Πληροφορική με ειδίκευση στα πληροφορικά συστήματα. Στη συνέχεια, αναγορεύτηκε διδάκτορας του Τμήματος Πληροφορικής με την εργασία του η οποία αξιοποίησε αντικείμενα του φυσικού κόσμου προκειμένου να διδάξει εισαγωγικές έννοιες προγραμματισμού σε παιδιά. Κατά τη διάρκεια των προπτυχιακών και μεταπτυχιακών του σπουδών έλαβε σειρά διακρίσεων λόγω της επίδοσης του, ενώ διακρίθηκε σε δυο διεθνείς διαγωνισμούς με την πρόταση Cubes Coding (νικητήρια πρόταση στο διαγωνισμό Open Education Challenge και δεύτερο βραβείο στον The Neo Ubimedia MindTrek Awards 2014). Με το σύστημα Robotiles το οποίο αποτελείται από ένα έξυπνο ρομπότ και από μια εξελιγμένη απτική γλώσσα προγραμματισμού κέρδισε τέσσερα εθνικά και διεθνή βραβεία (RG Challenge18, winner, 5th ACT School of Business John Papajohn award, winner of the 8th competition of Innovation and Technology, third award at 10th international university competition on entrepreneurship & innovation (ENNOVATION 2017) Research stream).

Ο Παντελής Ι. Καπλάνογλου είναι Αρχιτέκτονας Μηχανικής Μάθησης (Machine Learning Engineer/Architect) και Υποψήφιος Διδάκτορας στην Επεξηγήσιμη Μηχανική Μάθηση, με Μ.Sc. στις Ευφυείς Τεχνολογίες Διαδικτύου (Web Intelligence) και Β.Sc. στην Μηχανική Λογισμικού. Έχει δουλέψει για 20+ χρόνια στην βιομηχανία της Πληροφορικής, και στους δύο τομείς των Υπηρεσιών IT και Ανάπτυξης Λογισμικού, πριν την απασχόληση με την έρευνα και την διδασκαλία. Έχει διατελέσει προϊστάμενος τμήματος R&D λογισμικού και συνεργάτης ανάπτυξης διεθνών εφαρμογών σε μεγάλη πολυεθνική εταιρία λιανικών πωλήσεων. Έχει αποκτήσει γνώση σε διάφορους τομείς και θέματα, που εκτείνονται από την Ασφάλεια Πληροφοριακών Συστημάτων μέχρι τα Βαθιά Νευρωνικά Δίκτυα, και ποικιλόμορφες γλώσσες προγραμματισμού από x86 Assembly μέχρι [ASP.NET/C](https://asp.net/C)# και Python. Τα τελευταία τρία χρόνια συμμετέχει σε ερευνητικά έργα σχετικά με Υπολογιστική Όραση για Αυτόνομα Μη-Επανδρωμένα Αεροχήματα (UAV), Συστήματα Συστάσεων για Μεγάλα Δεδομένα, Κατανόηση Φυσικής Γλώσσας. Παράλληλα έχει ερευνητικό ενδιαφέρον για την σύνδεση Arduino με άλλα embedded συστήματα, τις δυνατότητες δικτύωσης με το Wi-Fi shield και τον προγραμματισμό Arduino μέσω Python, για την ενσωμάτωση ως μέρος ενός αλγορίθμους Μηχανικής Μάθησης.